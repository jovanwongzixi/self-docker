ACORD DE LLICÈNCIA
openSUSE® Tumbleweed

Aquesta és una traducció no oficial de la llicència d'openSUSE Tumbleweed al 
català. No fa constar legalment els termes de la distribució per a openSUSE 
Tumbleweed, només ho fa el text original en anglès de la llicència d'openSUSE 
lTumbleweed. Tanmateix, esperem que aquestra traducció ajudi els parlants de
català a entendre-la millor.

Aquest acord regula la descàrrega, instal·lació o ús d'openSUSE 
Tumbleweed i les seves actualitzacions, independentment del 
mecanisme de lliurament. L'openSUSE Tumbleweed és un treball col·lectiu 
subjecte a la llei de Dret de còpia d'EUA. D'acord amb els termes següents,
el projecte openSUSE us concedeix una llicència d'aquesta obra col·lectiva de
conformitat amb la Llicència Pública General GNU, versió 2. En descarregar, 
instal·lar o usar l'openSUSE Tumbleweed accepteu els termes d'aquest acord.

L'openSUSE Tumbleweed és un sistema operatiu Linux modular que consisteix
en centenars de components de programari. L'acord de llicència per a cada
component generalment es troba al codi font del component. Amb
l'excepció de certs fitxers que contenen la marca comercial d"openSUSE",
abordats a continuació, els termes de la llicència per als components
us permeten copiar i redistribuir el component. Amb l'excepció
potencial de certs fitxers de microprogramari, els termes de llicència
per als components us permeten copiar, modificar i redistribuir el
component, tant en forma de codi font i com de codi binari. Aquest acord
no limita els vostres drets segons –o us concedeix drets que els reemplacin–
els termes de la llicència de qualsevol component concret.

L'openSUSE Tumbleweed i cadascun dels seus components, incloent-hi el
codi font, la documentació, l'aparença, l'estructura i l'organització, tenen
drets d'autor del Projecte openSUSE i d'altres, i estan protegits per drets
d'autor i altres lleis. Títol d'openSUSE Tumbleweed i qualsevol
component, o qualsevol còpia, romandrà amb la ja esmentada o els seus
llicenciants, subjecte a la llicència aplicable. La marca comercial "openSUSE"
és una marca registrada de SUSE, LLC., als EUA i a altres països, i és
usat amb permís. Aquest acord us permet distribuir còpies no modificades
o modificades de l'openSUSE Tumbleweed utilitzant la marca comercial
"openSUSE" amb la condició que seguiu les directrius del projecte openSUSE
publicades a http://en.opensuse.org/Legal. Heu de complir les directrius de la 
marca comercial quan distribuïu l'openSUSE Tumbleweed, independentment
de si l'openSUSE Tumbleweed ha estat modificat.

Llevat que s'indiqui específicament en aquest acord o en una llicència per a
un component concret, EN LA MESURA MÀXIMA PERMESA PER LA LLEI,
L'OPENSUSE Tumbleweed I ELS COMPONENTS S'OFEREIXEN
I LLICENCIEN "TAL COM SÓN", SENSE GARANTIA DE CAP TIPUS, EXPRESSADA
O IMPLÍCITA, INCLOENT-HI LES GARANTIES IMPLÍCITES DE COMERCIALITZACIÓ
PROPIETAT, NO INFRACCIÓ O ADEQUACIÓ A UN FI CONCRET. El projecte 
openSUSE no garanteix que les funcions contingudes a l'openSUSE Tumbleweed
s'adaptin a les vostres necessitats o que el funcionament de l'openSUSE Tumbleweed
serà completament lliure d'errors o que aparegui precisament com es descriu
a la documentació que l'acompanya. USEU L'OPENSUSE Tumbleweed SEGONS
LA VOSTRA RESPONSABILITAT.

FINS AL MÀXIM PERMÈS PER LA LLEI APLICABLE, EL PROJECTE OPENSUSE
(I ELS SEUS LLICENCIANTS, FILIALS I EMPLEATS) NO SERÀ RESPONSABLE
PER A VOSALTRES PER CAP DANY, DIRECTE, INCIDENTAL O CONSEQÜENT,
PÈRDUA DE GUANYS O D'ESTALVIS DERIVATS DE L'ÚS O DE LA INCAPACITAT 
D'UTILITZAR L'OPENSUSE Tumbleweed, ENCARA QUE EL PROJECTE OPENSUSE
HAGI ESTAT ADVERTIT DE LA POSSIBILITAT D'AQUESTS DANYS. EN UNA
JURISDICCIÓ QUE LIMITA L'EXCLUSIÓ O LIMITACIÓ DE DANYS, LA RESPONSABILITAT
TOTAL DEL PROJECTE OPENSUSE (I ELS SEUS LLICENCIANTS, FILIALS I
EMPLEATS) ES LIMITA A 50 $, O SI TAL LIMITACIÓ NO ESTÀ PERMESA, ES
LIMITA A LA MESURA MÀXIMA PERMESA.

Vós reconeixeu que l'openSUSE Tumbleweed està subjecte a la U.S. Export
Administration Regulations (EAR) i us comprometeu a complir l'EAR. No exportareu
o reexportareu l'openSUSE Tumbleweed directament o indirectament, a 
(1) qualsevol país que estigui subjecte a les resticcions d'exportació dels EUA;
(2) a qualsevol usuari final que vós sapigueu o tingueu raons per saber que tingui la
voluntat d'utilitzar l'openSUSE Tumbleweed en el disseny, desenvolupament o producció
d'armes nuclears, químiques o biològiques, o sistemes de coet, llançament de vehicles
a l'espai, coets de sondeig, o sistemes de vehicles aeris no tripulats, excepte
segons el que autoritzi l'agència governamental pertinent per regulació o llicència
específica, o (3) a qualsevol usuari final que tingui prohibit participar en les
transaccions d'exportació dels Estats Units per qualsevol agència federal del govern
dels Estats Units. En descarregar o utilitzar l'openSUSE Tumbleweed, esteu d'acord en
l'anterior, i representeu i garantiu que no us es trobeu en tal llista, o sota control
d'un nacional o resident d'un país d'aquests. A més, sou responsable
de complir les lleis locals de la vostra jurisdicció que puguin afectar el vostre dret
a la importació, exportació o ús de l'openSUSE Tumbleweed. Si us plau, consulteu
la pàgina de l'Oficina d'Indústria i Seguretat Web www.bis.doc.gov abans d'exportar ítems
subjectes a EAR. És responsabilitat vostra obtenir els permisos d'exportació necessaris.

Si alguna disposició d'aquest acord es considera inaplicable, això
no afectarà l'aplicabilitat de les disposicions restants. Aquest
acord es regeix per les lleis de l'Estat de Utah i dels EUA,
sense tenir en compte qualsevol conflicte de disposicions legals,
excepte que la Convenció de les Nacions Unides sobre la
Venda Internacional de Béns no s'aplicarà. Aquest acord estableix 
l'enteniment i acord total entre l'usuari i el Projecte openSUSE
en relació amb aquest assumpte, i només podrà ser modificat en
un escrit signat per les dues parts. Cap renúncia a qualsevol dret
d'aquest acord serà efectiva si no és per escrit, signat per un 
representant de la part obligada degudament autoritzat. Cap renúncia a un
dret passat o present que sorgeixi de qualsevol violació o incompliment
es considerarà com una renúncia de qualsevol dret futur derivat d'aquest
acord. L'ús, la duplicació o la divulgació pel Govern dels EUA
està subjecte a les restriccions establertes a FAR 52.227-14 (des. 2007)
Versió III (des. 2007), FAR 52.227-19 (des. 2007), o DFARS
252.227-7013 (b) (3) (nov. 1995), o les clàusules posteriors aplicables.

Copyright © 2008-2021 The openSUSE Project. Tots els drets
reservats. "SUSE" i "openSUSE" són marques registrades de SUSE LLC,
o les seves filials, que el van fundar, el patrocinen i el van designar The openSUSE
Project. "Linux" és una marca registrada de Linus Torvalds. Totes les
altres marques són propietat dels seus propietaris respectius.