ЛІЦЕНЗІЙНА УГОДА
openSUSE® Tumbleweed

Це неофіційний переклад ліцензії openSUSE Tumbleweed на українську мову.
Він не є юридичним документом - тільки оригінальний текст
англійською описує умови розповсюдження openSUSE Tumbleweed з точки
зору права. Тим не менш, ми сподіваємося, що цей переклад сприятиме
кращому розумінню ліцензії україномовними користувачами.

Ця угода встановлює правила звантаження, встановлення або використання операційної
системи openSUSE Tumbleweed та її оновлень, незалежно від способу отримання.
У відповідності до законодавства США про авторське право openSUSE Tumbleweed
є колективною роботою. При дотриманні нижченаведених умов проект openSUSE надає
Вам ліцензію на цю колективну роботу відповідно до Загальної громадської ліцензії GNU
(GNU General Public License) версії 2. Звантажуючи, встановлюючи або використовуючи
openSUSE Tumbleweed ви погоджуєтеся з умовами цієї угоди.

openSUSE Tumbleweed є модульною операційною системою Linux,
яка складається із сотень програмних компонент. Ліцензійна угода
для кожного компонента знаходиться, як правило, у складі вихідного
коду. За винятком деяких файлів, що містять товарний знак
«openSUSE» і описаних нижче, умови ліцензії на компоненти дозволяють
вам копіювати і поширювати їх. За можливим винятком деяких
файлів вбудованих програм умови ліцензії на компоненти дозволяють Вам
копіювати, модифікувати і поширювати їх, як у вигляді вихідного
коду, так і у двійковій формі. Ця угода не обмежує ваші
права, а також не надає права, які замінюють положення
ліцензії якого-небудь компонента.

Операційна система openSUSE Tumbleweed в цілому і кожен її компонент
зокрема, включно із вихідним кодом, документацією, зовнішнім виглядом,
структурою та організацією, є власністю проекту openSUSE та інших
власників та перебувають під захистом авторських прав й інших законів.
Право власності на openSUSE Tumbleweed та будь-який компонент або будь-яку
копію, модифікацію або об'єднану частину залишається в рамках вищевказаних
умов відповідно до застосованої ліцензії. "openSUSE" є товарним знаком
корпорації SUSE, LLC. у США та інших країнах і використовується з її дозволу.
Ця угода дозволяє вам поширювати незмінені копії openSUSE Tumbleweed
з використанням товарного знаку "openSUSE" за умови, що ви дотримуєтеся
вимог вказівок щодо використання товарного знаку "openSUSE", розташованих
за адресою http://www.opensuse.org/Legal. Ви повинні виконувати ці вимоги
із використання торгового знаку при поширенні openSUSE Tumbleweed,
незалежно від того, була змінена openSUSE Tumbleweed чи ні.

За винятком випадків, окремо обумовлених у цій угоді або ліцензії
на конкретний компонент, У МАКСИМАЛЬНІЙ МІРІ, ДОЗВОЛЕНІЙ ЧИННИМ
ЗАКОНОДАВСТВОМ, ОПЕРАЦІЙНА СИСТЕМА OPENSUSE Tumbleweed ТА ЇЇ
КОМПОНЕНТИ ПОСТАВЛЯЮТЬСЯ І ЛІЦЕНЗУЮТЬСЯ „ЯК Є“ БЕЗ БУДЬ-ЯКИХ
ГАРАНТІЙ, ЯВНИХ ЧИ ПРИПУЩЕНИХ, ВКЛЮЧАЮЧИ НЕПРЯМІ ПРАВА ВЛАСНОСТІ,
НЕПОРУШЕННЯ ПРАВ, КОМЕРЦІЙНУ ПРИДАТНІСТЬ І ПРИДАТНІСТЬ ДЛЯ ПЕВНОЇ МЕТИ.
Проект openSUSE не гарантує, що функціональність openSUSE Tumbleweed
буде відповідати вашим вимогам або що в роботі openSUSE Tumbleweed будуть
повністю відсутні помилки, а також що функціонування здійснюватиметься
у повній відповідності із супровідною документацією.
ВИКОРИСТОВУЙТЕ OPENSUSE Tumbleweed ВИКЛЮЧНО НА СВІЙ СТРАХ І РИЗИК.

У МАКСИМАЛЬНІЙ МІРІ, ДОЗВОЛЕНІЙ ЧИННИМ ЗАКОНОДАВСТВОМ, ПРОЕКТ
OPENSUSE (І ЙОГО ЛІЦЕНЗІАРИ, ДОЧІРНІ ПІДПРИЄМСТВА І ПРАЦІВНИКИ), НЕ
НЕСЕ ВІДПОВІДАЛЬНОСТІ ЗА БУДЬ-ЯКІ ЗБИТКИ, ВКЛЮЧАЮЧИ ПРЯМИЙ, ВИПАДКОВИЙ
АБО НЕПРЯМИЙ ЗБИТОК, ВТРАЧЕНИЙ ПРИБУТОК, ВТРАТУ ЗАОЩАДЖЕНЬ У ЗВ'ЯЗКУ З
ВИКОРИСТАННЯМ АБО НЕМОЖЛИВІСТЮ ВИКОРИСТАННЯ OPENSUSE Tumbleweed, НАВІТЬ
ЯКЩО ПРОЕКТ OPENSUSE БУВ ПРОІНФОРМОВАНИЙ ПРО МОЖЛИВІСТЬ ТАКОЇ
ШКОДИ. У РАМКАХ РЕГУЛЮВАННЯ ВИНЯТКІВ І ОБМЕЖЕНЬ ШКОДИ,
СУКУПНА ВІДПОВІДАЛЬНІСТЬ ПРОЕКТУ OPENSUSE (ТА ЙОГО ЛІЦЕНЗІАРІВ,
ДОЧІРНІХ ПІДПРИЄМСТВ І ПРАЦІВНИКІВ), ОБМЕЖЕНА 50 ДОЛАРАМИ США, АБО,
ЯКЩО ЦЕ НЕ ПІДХОДИТЬ, ОБМЕЖЕНА МАКСИМАЛЬНИМИ ДОЗВОЛЕНИМИ МЕЖАМИ.

Ви підтверджуєте, що openSUSE Tumbleweed підлягає експортному
контролю згідно з Правилам Адміністрації по експорту США («EAR») і Ви згодні
підкорятися вимогам EAR. Ви не будете експортувати або реекспортувати
openSUSE Tumbleweed:
(1) країнам, що знаходяться під санкціями США; (2) кінцевим користувачам щодо
яких є відомості або підстави вважати, що вони застосовують openSUSE Tumbleweed
для проектування, розробки або виробництва ядерної, хімічної або біологічної
зброї, ракетних систем, космічних апаратів, надзвукових ракет і безпілотних
літальних апаратів без дозволу відповідного урядового агентства на підставі закону
або конкретної ліцензії; або (3) кінцевим користувачам, відстороненим від
експортних операцій рішенням будь-якого федерального агентства уряду США.
Завантажуючи чи використовуючи openSUSE Tumbleweed, Ви погоджуєтесь з
нижченаведеним, заявляєте та гарантуєте, що ви не перебуваєте на території
або в підпорядкуванні однієї з таких країн або в таких списках. Крім того, ви несете
повну відповідальність за дотримання всіх місцевих законів і норм, які впливають
на ваше право імпортувати, експортувати або використовувати openSUSE Tumbleweed.
Проконсультуйтеся на веб-сторінці Бюро промисловості та безпеки (BIS) www.bis.doc.gov
перед експортом товарів, що підпадають під вимоги EAR. Ви несете повну
відповідальність за одержання необхідних для експорту дозволів.

Якщо будь-яке положення цієї угоди буде визнано в суді недійсним, це не
вплине на законність інших положень. Ця угода буде регулюватися законами
штату Юта і федеральними законами США без урахування будь-яких
конфліктів між законами, а також без застосування Конвенції Організації
Об'єднаних Націй про міжнародну купівлю-продаж. Ця угода засвідчує
повне розуміння і згоду між вами і проектом openSUSE щодо операційної
системи openSUSE Tumbleweed і може бути змінена тільки в письмовій формі
за підписом обох сторін. Відмова від яких-небудь прав, що надаються цією
угодою, може вступити в законну силу тільки при оформленні письмової
домовленості з обов'язковим підписом уповноваженого представника від
кожного учасника угоди. Будь-яка відмова від довільного минулого або
теперішнього права, викликана яким-небудь порушенням або неможливістю
виконання, не може бути відмовою від будь-яких майбутніх прав, що можуть
виникнути на підставі даної угоди. Використання, копіювання або розкриття
інформації на підставі рішення Уряду США підпадає під обмеження FAR 52.227-14
(грудень 2007 р.) редакція III (грудень 2007 р.), FAR 52.227-19 (грудень 2007 р.)
або DFARS 252.227-7013 (b) (3) (листопад 1995 р.), або застосовних наступних положень.

© Проект openSUSE, 2008-2021. Усі права захищені. "SUSE" та "openSUSE"
є торговими марками SUSE, LLC. або її філій, що заснували проект openSUSE,
спонсорують його і несуть за нього відповідальність.
"Linux" є зареєстрованою торговою маркою Лінуса Торвальдса.
Усі інші товарні знаки є власністю їхніх відповідних власників.