LICENSAVTAL
openSUSE® Tumbleweed

Detta är en icke-officiell översättning av openSUSE Tumbleweed licensen
till svenska. Denna text är ej juridiskt bindande i fråga om villkoren
för att distribuera openSUSE Tumbleweed - endast den engelska original-
texten av licensen för openSUSE Tumbleweed är det. Likväl hoppas vi att
denna översättning kan vara till hjälp för användare med svenska som
modersmål att lättare förstå licensen.

Detta avtal reglerar hur du får ladda ned, installera och använda
openSUSE Tumbleweed och dess uppdateringar, oavsett hur de levereras.
openSUSE Tumbleweed är ett kollektivt arbete som står under USA:s
Copyright Law. I enlighet med följande villkor ger dig openSUSE-
projektet en licens för detta kollektiva arbete i enlighet med GNU
General Public License version 2. Genom att ladda hem, installera,
eller använda openSUSE Tumbleweed, accepterar du villkoren
i detta avtal.

openSUSE Tumbleweed är ett modulärt Linux-operativsystem som består av
hundratals olika mjukvarokompnenter. Varje enskild komponents licensavtal
hittar du normalt sett i komponentens källkod. Med undantag av vissa filer
som innehåller openSUSE:s varumärke (diskuteras längre ned), tillåter
komponenternas licens dig att kopiera och vidaredistribuera dem. Med
det potentiella undantaget för vissa firmware-filer tillåts du att
kopiera, modifiera, vidaredistribuera komponenterna i så väl källkods-
som binärformat. Detta avtal varken begränsar eller utökar dina
rättigheter i förhållande till en enskild komponents licensavtal.

openSUSE Tumbleweed och alla dess komponenter inklusive källkod,
dokumentation, utseende, struktur och organisation är upphovsrättsskyddade
av openSUSE-projektet m.fl. och är skyddade under copyright och andra
lagar. Den lagliga rätten till openSUSE Tumbleweed och dess komponenter
samt kopior av dessa, förblir hos ovanstående eller dess licensgivare,
med förbehåll för den aktuella licensen. Varumärket "openSUSE" är
ett varumärke av SUSE, LLC. i USA och andra länder, och används
med tillstånd. Detta avtal tillåter dig att distribuera såväl modifierade
som omodifierade kopior av openSUSE Tumbleweed med varumärket
openSUSE under förutsättning att du följer openSUSE-projektets
riktlinjer för varumärket som finns att läsa på http://en.opensuse.org/Legal.
Du måste följa dessa riktlinjer när du distribuerar openSUSE Tumbleweed,
oavsett om du har modifierat openSUSE Tumbleweed eller ej.

Med undantag för vad som uttryckligen står om en enskild komponent i
detta avtal eller i komponentens eget licensavtal, LEVERERAS OPENSUSE
Tumbleweed OCH DESS KOMPONENTER, SÅ LÅNGT SOM MÖJLIGT I
ENLIGHET GÄLLANDE LAG, I "BEFINTLIGT SKICK" UTAN NÅGRA
UTTRYCKLIGA, ELLER UNDERFÖRSTÅDDA GARANTIER, ÖVERENS-
KOMMELSER OCH VILLKOR OM PROGRAMVARANS SÄLJBARHET, TITEL,
ICKE-INTRÅNG SAMT TILLFREDSSTÄLLANDE KVALITET ELLER
LÄMPLIGHET FÖR NÅGOT ALLMÄNT ELLER SÄRSKILT ÄNDAMÅL ELLER
ANVÄNDNINGSOMRÅDE. openSUSE-projektet garanterar inte på något vis att
funktionerna i openSUSE Tumbleweed motsvarar dina behov eller att
funktionen i openSUSE Tumbleweed är helt felfri eller fungerar exakt som
beskrivet i medföljande dokumentation. ANVÄND OPENSUSE Tumbleweed
PÅ DIN EGEN RISK.

I DEN UTSTRÄCKNING TILLÄMPLIGA LAGAR MEDGER, AVSÄGER SIG OPENSUSE-
PROJEKTET (SAMT DESS LICENSGIVARE, DOTTERBOLAG OCH ANSTÄLLDA)
ALLT ANSVAR FÖR SKADOR, UTEBLIVEN VINST ELLER FÖRLORADE
BESPARINGAR TILL FÖLJD AV ANVÄNDANDET ELLER OFÖRMÖGENHET ATT
KUNNA ANVÄNDA OPENSUSE Tumbleweed, ÄVEN OM OPENSUSE-PROJEKTET
HAFT KÄNNEDOM OM MÖJLIGHETEN FÖR UPPKOMSTEN AV SÅDANA SKADOR.
I DE FALL ETT LANDS LAGAR INTE TILLÅTER ELLER INSKRÄNKER OVANSTÅENDE
ANSVARSFRISKRIVNING, BEGRÄNSAS OPENSUSE-PROJEKTETS (OCH DESS
LICENSGIVARE, DOTTERBOLAG OCH ANSTÄLLDA) TOTALA ANSVAR TILL
$50US, ELLER OM EN SÅDAN BEGRÄNSNING INTE TILLÅTS, TILL DET LÄGSTA
TILLÅTNA BELOPP.

Du bekräftar att openSUSE Tumbleweed är föremål för U.S. Export
Administration Regulations (“EAR”) och du samtycker till att följa EAR.
Du kommer inte att exportera eller återexportera openSUSE Tumbleweed
direkt eller indirekt till: (1) något land som är föremål för USA:s
exportrestriktioner, (2) någon slutanvändare som du har anledning tro
kommer att använda openSUSE Tumbleweed till design, utveckling eller
produktion av nukleära, kemiska eller biologiska vapen, raketsystem,
rymdfarkoster, sondraketer, obemannade luftfarkoster som inte är
tillåtna av berörd myndighet enligt lag eller specifik licens, eller (3)
slutanvändare som har förbjudits från att delta i USA:s exporttransaktioner
av någon federal byrå av den amerikanska regeringen. Genom att
ladda ned och använda openSUSE Tumbleweed, samtycker du med
förutnämnda villkor och bekräftar och garanterar att du inte befinner
dig i, står under kontroll av, är medborgare av eller bosatt i ett land
som omfattas av någon sådan lista. Utöver detta är du ansvarig för
att följa alla lokala lagar i din region som kan påverka din rätt att
importera, exportera eller använda openSUSE Tumbleweed. Informera
dig på "Bureau of Industry and Security" hemsida www.bis.doc.gov 
innan du exporterar varor som omfattas av EAR. Det ligger på ditt
ansvar att erhålla erforderliga exportgodkännande.

Om någon del av detta licensavtal visar sig vara ogiltigt eller inte kan
följas, påverkas inte resterande delar av avtalet. Detta licensavtal lyder
under delstaten Utah samt USA:s lagar, utan hänsyn till lagvalsregler,
förutom att FN: s konvention om internationell försäljning av varor inte
gäller. Detta avtal utgör det enda avtalet mellan dig och openSUSE-
projektet och kan endast ändras genom skriftlig överenskommelse
undertecknad av båda parter. Undantag från någon av villkoren i
detta avtal gäller enbart om de är skriftliga och undertecknade av
behörig företrädare för part som blir förbunden. Inget undantag
från något tidigare eller nuvarande villkor till följd av brott eller
oförmåga att följa avtal, skall kunna ligga till grund för tolkning av
framtida undantag. Användning, kopiering eller utlämning av den
amerikanska regeringen är föremål för begränsning enligt
FAR 52.227-14 (dec. 2007) alternativt III (dec. 2007), FAR 52.227-19
(dec. 2007) eller DFARS 252.227-7013 (b)(3) (nov. 1995), eller dess
efterföljare.

Copyright © 2008-2021 The openSUSE Project. Alla rättigheter reserverade.
"SUSE" och "openSUSE" är registrerade varumärken av SUSE LLC eller dess
dotterbolag vilka också är grundare, sponsorer och intressenter i
openSUSE-projektet. "Linux" är ett registrerat varumärke av Linus
Torvalds. Alla andra varumärken och registrerade varumärken tillhör
sina respektive ägare.